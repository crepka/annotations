<?xml version="1.0" encoding="UTF-8"?><html><head><title>Digital Edition of Ceriani's Transcription of Latin Moses</title><meta http-equiv="content-type" content="text/html; charset=UTF-8"/><link rel="stylesheet" type="text/css" media="screen, projection" href="../xsl/global.css"/></head><body>  <div class="textpart"><span class="ab">  <div>1861 page 20</div> 18:10 ‎ Et conturbatus est et dixit: ecce ego. 18:11 ‎ Et dixi ad eum: noli inicere manum tuam super puerum et non facias ei quidquam quo nunc manifestaui quia times deum tuum et non pepercisti filio tuo primogenito a me. 18:12 ‎ Et confusus est princeps mastima. Et eleuans abraham oculos suos uidit et ecce aries unus tenebatur cornibus suis. Et abiit abraham et accepit arietem et obtulit eum pro isac filio suo. 18:13 ‎ Et uocauit abraham nomen loci illius dominus uidit ut dicatur in monte dominus uisus est: hic est mons sion. 18:14 ‎ Et uocauit abraham nomine suo secundo de caelo quia +fuimus+ ut loquamur illi nomine domini. 18:15 ‎ Et dixit per me ipsum iuraui dicit dominus propter quod fecisti sermonem istum et non pepercisti filio tuo unigenito propter me quem dilexisti quoniam benedicens benedicam te et multiplicans multiplicabo semen tuum stellas caeli et sicut harena quae est circa litora maris. Et hereditauit semen tuum ciuitates aduersariorum eius. 18:16 ‎ Et benedicentur in semine tuo omnes gentes terrae propter quod obaudisti uoci meae et ego manifestaui omnibus quoniam fidelis es mihi in omnibus quae dixi tibi ambulare in pace. 18:17 ‎ Et abiit abraham ad pueros suos et exurgentes abierunt in bersabe et habitabit abraham secus puteum iurationis. 18:18 ‎ Et faciebat diem festum ter per singulos annos. Nam et istos septem dies in laetitia faciebat et uocauit eum in diem festum domini secundum septem dies quibus abiit et reuersus est. 18:19 ‎ Et erat decretum et scriptum in tabulis caeli super istrahel et super semen eius ut faciant diem festum septem diebus in laetitia gaudentes. 19:1 ‎ Et in anno septimanarum primi secundo et quadragesimo iubeleo conuertit abraham et inabitauit contra faciem chebron haec est cariatharbee duo septimanarum annorum. 19:2 ‎ Et in anno septimanarum huius tertii iubelei huius conpleti </span></div>  <div id="license"/></body></html>