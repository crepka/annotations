<?xml version="1.0" encoding="UTF-8"?><html><head><title>Digital Edition of Ceriani's Transcription of Latin Moses</title><meta http-equiv="content-type" content="text/html; charset=UTF-8"/><link rel="stylesheet" type="text/css" media="screen, projection" href="../xsl/global.css"/></head><body>  <div class="textpart"><span class="ab">  <div>1861 page 51</div> 46:12 ‎ Et cogitauit rex chanaam cogitationem pessimam ut adfligeret eos. 46:13 ‎ Et in illo tempore dixerunt aegyptii: ecce populus filiorum istrahel multiplicatus est ualde et plurimi facti sunt quam nos. Uenite ergo adfligamus eos priusquam multiplicentur et humiliemus eos in operibus ipsorum ne forte occurrat nobis bellum et tunc belligerabunt et ipsi nos super inimicos nostros exeuntes de terra nostra propter quod cor ipsorum et uultus eorum in tera canaan est. 46:14 ‎ Et inposuit super eos rex executores operum ut adfligant eos in operibus ipsorum. Et aedificauerunt ciuitates munitas faraoni phytoni et rammasse et oon et aedificauerunt omnem murum qui erat dirutus in ciuitatibus aegypti. 46:15 ‎ Et redigerunt eos in seruitutem cum ui et quantum eos humiliabant multo plus multiplicabantur. 46:16 ‎ Et abominabantur aegyptii filios istrahel. 47:1 ‎ Et quadragesimo septimo iubeleo in septimanarum septimi anni septimo eius aduenit pater suus de terra canaan. Et genuit in septimanarum quarto in anno sexto ipsius quadragesimo octauo iubeleo. Hoc est tempus tribulationis super filios istrahel. 47:2 ‎ Et decreuit farao rex aegypti decretum super eos ut proicerent filios ipsorum omnes masculos qui nascebantur illis in flumine. 47:3 ‎ Et erant pro(sp)icientes mensibus septem usque in tempus quo tu natus es. Et celauit te mater tua mensibus tribus et indicauerunt de ea. 47:4 ‎ Et ilia timens fecit tibin et liniuit eam uitumine et pice et posuit eam secus litus fluminis et posuit te in eam septem dies et mater tua ueniebat per noctem et porrigebat tibi lactem per diem soror tua maria custodiebat te ab auibus. 47:5 ‎ Et in tempore illo exiuit termot filia faraonis lauari in flumine et audiuit uocem tuam flentis et dixit puellae suae ut adferret sibi infantem et adtulerunt te. 47:6 ‎ Et tollens te de tibin pepercit super te. 47:7 ‎ Et dixit illi soror tua: ibo et uocauo tibi si uis mulierem hebream quae nutriat ilium tibi. Et dixit ei: uade 47:8 ‎ et ilia uocauit matrem suam et tuam iocabet et dedit illi </span></div>  <div id="license"/></body></html>