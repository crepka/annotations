<?xml version="1.0" encoding="UTF-8"?><html><head><title>Digital Edition of Ceriani's Transcription of Latin Moses</title><meta http-equiv="content-type" content="text/html; charset=UTF-8"/><link rel="stylesheet" type="text/css" media="screen, projection" href="../xsl/global.css"/></head><body>  <div class="textpart"><span class="ab">  <div>1861 page 40</div> 32:18 ‎ ubicumque fecerint uestigium pedum suorum aduersus filios hominum. 32:19 ‎ Et dabo semini tuo uniuersas benedictiones quaecumque sunt sub caelo et dominabuntur et potestatem exercent in omnibus gentibus secundum uolumtatem suam et post haec optinebunt uniuersam terram et hereditabunt eam in saecula. 32:20 ‎ Et ut consummauit loquens cum eo ascendit ab eo et erat iacob considerans usquequo ascendit ab eo in caelo. 32:21 ‎ Et uidit in uisione noctis et ecce angelus dei descendebat de caelo et septem tabulae buxeae in manu eius et dedit illas iacob et legit et cognouit quae scripta sunt in eis et quae erunt super ipsum et filios eius in omnia saecula. 32:22 ‎ Et monstrauit illi quaecumque erant scripta in tabulis (bulis) buxeis et dixit illi: non aedificabis hunc locum et non facias eum in sanctificationem aeternam et nol*i* habitari in hunc locum quia sic erit locus iste. Sed uade in locum barin abraham patris tui et inhabita ad isac patrem tuum usque ad diem mortis patris tui. 32:23 ‎ Quoniam in aegyptum morieris in pace et in terra hac sepellieris in gloria et in monumento patrum tuorum poneris cum abraham et isac. 32:24 ‎ Noli timere quoniam quemadmodum uidisti et legisti sic erunt uniuersa quae scripta sunt omnia. 32:25 ‎ Et dixit iacob: domine quomodo memor ero uniuersa quae legi et uidi. Et dixit illi: ego commemorabo te uniuersa. 32:26 ‎ Et ascendit ab eo et expergefactus a somno suo memor fuit omnium quaecumque legit et uidit et celauit uniuersos sermones quoscumque legit et uidit. 32:27 ‎ Et fecit ibi diem unam et sacrificauit in ea quanta erat sacrificans in diebus prioribus et uocauit nomen eius retentatio quoniam retentus est ibi una die et priores dies uocauit dies festos. 32:28 ‎ Et sic manifestum erat ut fierent et erat scriptum in tabulis caeli propter quod reuelatum est illi facere ipsam diem et adicere super septem dies festos. 32:29 ‎ Et uocatum est nomen eius retentatio propter quod </span></div>  <div id="license"/></body></html>