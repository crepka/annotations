<?xml version="1.0" encoding="UTF-8"?><html><head><title>Digital Edition of Ceriani's Transcription of Latin Moses</title><meta http-equiv="content-type" content="text/html; charset=UTF-8"/><link rel="stylesheet" type="text/css" media="screen, projection" href="../xsl/global.css"/></head><body>  <div class="textpart"><span class="ab">  <div>1861 page 32</div> 27:11 ‎ - - - et semini tuo post te ut hereditate possideas terram peregrinationis tuae et omnem terram quam dedit deus abrahae. Uade nate in pace. 27:12 ‎ Et emisit isac iacob et abiit in mesopotamiam ad laban filium bathuel syri fratrem rebeccae matris iacob. 27:13 ‎ Et factum est quando abiit in mesopotamiam contristatus est spiritus rebecce post iacob filium suum et fleuit. 27:14 ‎ Et dixit isac ad rebeccam: soror noli flere iacob filium meum quoniam in pace ibit et in pace rediet. 27:15 ‎ Et deus excelsus custodiet eum ab omni malo et erit cum ipso et non derelinquet eum omnibus diebus. 27:16 ‎ Quoniam scio ego quod dirigentur omn*e*s uiae eius in omnibus in quibus iter faciet quousque reuertatur ad nos in pace et uidebimus eum cum pace. 27:17 ‎ Noli ergo timere de illo soror mea quoniam in uia recta est et erit perfectus uir uerax et non derelinquetur: noli flere. 27:18 ‎ Et consolabatur isac rebeccam pro iacob filio suo et benedixit eum. 27:19 ‎ Et quadragesimo et quarto iubeleo in anno septimanarum secundo exiuit iacob a puteo iurationis ut iret in charran. Et aduenit in lydiam quae est in monte haec est bethel in primo die mensis primi septimanarum huius et aduenit in locum uespera et deuertit a uia ad occansum itineris in hac nocte dormiuit ibi deciderat enim sol. 27:20 ‎ Et accipiens de lapidibus loci illius supposuit ad caput sibi sub arbore et ipse erat singularis iter faciens. 27:21 ‎ Et dormiens sibi somniauit in nocte illa. Et ecce scala erecta erat super terram et caput eius perueniebat in caelum. Et ecce angeli dei ascendebant et descendebant per ipsam et dominus incumbebat in ea. 27:22 ‎ Et locutus est cum iacob et dixit: ego sum dominus deus abraham patris tui et deus isac terram autem in qua tu o*b*domis ipsam tibi dabo et semini tuo post te. 27:23 ‎ Et erit semen tuum sicut harena terrae et abundabit super mare et orientem et septentrionem et austrum et benedicentur in te omnes tribus terrae et in semine tuo. 27:24 ‎ Et ecce - - -. </span></div>  <div id="license"/></body></html>