<?xml version="1.0" encoding="UTF-8"?><html><head><title>Digital Edition of Ceriani's Transcription of Latin Moses</title><meta http-equiv="content-type" content="text/html; charset=UTF-8"/><link rel="stylesheet" type="text/css" media="screen, projection" href="../xsl/global.css"/></head><body>  <div class="textpart"><span class="ab">  <div>1861 page 50</div> 45:8 ‎ - - - uit terra aegypti a facie famis. Et possedit ioseph totam terram aegypti faraoni in esca nam homines et iumenta et uniuersa adquisiuit pharaoni. 45:9 ‎ Et consummati sunt septem anni famis et dedit ioseph populo terrae semina et escas ut seminarent terram an- -no octauo propter quod fluuius ascenderat in omnem terram aegypti. 45:10 ‎ In septem enim annis famis non ascenderat et non adaquauerat nisi modica loca secus litus fluminis et seminauerunt in anno octauo aegyptii terram suam et collegerunt fructus bonos in anno illo. 45:11 ‎ Hic annus primus septimanarum quinti quinto et quadragesimo iubeleo. 45:12 ‎ Et accepit ioseph quintam partem de omnibus quidquid natum est in terra aegypti portionem regalem et quattuor partes dedit illis in esca et in semine et proposuit ioseph omnibus aegyptiis hoc in praecepto in tota terra aegypti usque in diem hunc. 45:13 ‎ Et uixit istrahel in terra aegypti annis decem et septem et facti sunt omnes anni uitae eius quos uixit in tertio iubeleo centum quadraginta septem annis et deficiens mortuus est (.ET) quadragesimo quinto iubeleo in anno quarto septimanarum quinti. 45:14 ‎ Benedixit istrahel filios suos priusquam moreretur et indicauit (quaecum) quaecumque uentura essent eis in terra aegypti in nouissimis diebus. Et benedixit eos et ioseph benedixit dupliciter in terra. 45:15 ‎ Et dormiuit cum patribus suis et sepultus est in spelunca duplici in terra canaan secus abraham patrem suum in sepulcro quem fodit sibi in chebron. 45:16 ‎ Et dedit uniuersos libros suos et libros patris sui leuui filio suo ut custodiret eos et ut renouet eos filiis suis usque in hunc diem. 46:1 ‎ Et factum est post mortem iacob multiplicati sunt filii istrahel in terra aegypti et facti sunt in gentem magnam et facti sunt unianimes cordibus suis ut diligerent singuli fratres suos et adiungebat se frater cum proximo suo - - -. </span></div>  <div id="license"/></body></html>