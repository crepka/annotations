<?xml version="1.0" encoding="UTF-8"?><html><head><title>Digital Edition of Ceriani's Transcription of Latin Moses</title><meta http-equiv="content-type" content="text/html; charset=UTF-8"/><link rel="stylesheet" type="text/css" media="screen, projection" href="../xsl/global.css"/></head><body>  <div class="textpart"><span class="ab">  <div>1861 page 22</div> -narum anni ipsius secundi peperit rebecca isac duos filios esau et iacob. Et erat iacob lenis et rectus et esau erat durus et uir rusticanus et pilosus et iacob habitans in tabernaculis. 19:14 ‎ Et creuerunt et iubenes facti sunt ambo. Et didicit iacob litteras et esau non didicit quoniam homo erat agrestis et benator sed didicit bellum et uniuersa opera eius erant dura. 19:15 ‎ Et diligebat abraham iacobum et isac diligebat esau. 19:16 ‎ Et uidebat abraham opera esau et sciebat quoniam in iacob uocabitur illi semen et nomen et uocabit rebeccam et mandauit illi pro iacob quoniam ipsa diligebat iacob plus quam esau. 19:17 ‎ Et dixit illi: filia custodi in nomine filii mei iacob quoniam hic mihi erit n(i)tatio super terram et in benedictione super filios hominum et uniuersi seminis mei gloria. 19:18 ‎ Quia scio quod hunc elegit deus sibi in populum sanctum ex omnibus populis qui sunt super faciem totius terrae. 19:19 ‎ Et ecce isac diligit esau super iacob et ego uideo te diligentem in ueritate iacob. 19:20 ‎ Adice adhuc amplius ut parcas illi et sint oculi tui super eum in dilectione quoniam ipse erit nobis in benedictione super terram et ex hoc et usque in omni generatione terrae. 19:21 ‎ Conualescant ergo manus tuae et gaudeat cor tuum in filio tuo iacob quoniam ipsum dilexi super omnes filios meos. Propter quod in aeternum benedicetur et semen eius et erit conplens omnem terram. 19:22 ‎ Si poterit ergo homo numerare harenam terrae et numerabile erit semen eius. 19:23 ‎ Et uniuersae benedictiones quas benedixit me deus et semen meum iacob et semini eius erunt omnibus diebus. 19:24 ‎ Et in semine eius benedicetur nomen meum et nomen patrum meorum sem noe enoch malalee henos et adam. 19:25 ‎ Et ipsi erunt fundamenta ponentes caeli et confirmantes terram ut agnoscantur uniuersa luminaria firmamenti. 19:26 ‎ Et uocauit abraham - -. </span></div>  <div id="license"/></body></html>