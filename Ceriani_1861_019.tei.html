<?xml version="1.0" encoding="UTF-8"?><html><head><title>Digital Edition of Ceriani's Transcription of Latin Moses</title><meta http-equiv="content-type" content="text/html; charset=UTF-8"/><link rel="stylesheet" type="text/css" media="screen, projection" href="../xsl/global.css"/></head><body>  <div class="textpart"><span class="ab">  <div>1861 page 19</div> uocauit nomen diei festi huius dies festus dies iucunditatis acceptabilis deo excelso. 16:28 ‎ Et benediximus eum in saeculo et semen eius cum ipso in omnes generationes totius terrae quia fecit diem festum hunc in tempore suo secundum testimonium tabularum caeli. 16:29 ‎ Propter quod decretum est in tabulis caeli super istrahel ut sit dies festus tabernaculorum septem dies toti in laetitia in mense septimo acceptabiles in conspectu domini legitimum sempiternum in generationibus ipsorum per singulos annos. 16:30 ‎ Et non erit finis temporum quoniam in sempiternum est praeceptum istrahel facere eum et sedere in tabernaculis et ut ponant coronas super capita sua accipere ramos de[nos et *s*alicem de torrentem.] 16:31 ‎ Et accepit abraham de decore palmarum et fructus ligni speciosi et omnibus diebus erat circumiens altarium meum in ramis septies mane laudans et confitens deo suo secundum omnia in laetitia. 17:1 ‎ Et in anno primo ebdomadarum quinti ablactatus est isac iubeleo hoc et fecit abraham conuiuium magnum-(et) in mense tertio in die qua ablactatus est filius eius isac. 17:2 ‎ Et ismael filius agar ancillae aegyptiae loco erat in conspectu abraham patris sui. Et gauisus est abraham et benedixit deum quia uidit sibi filios et non est defunctus sine filiis. 17:3 ‎ Et memor fuit sermones quos locutus est ei in die qua segregauit se loth ab ipso. Et ga- -uisus est quia dedit deus illi semen super terram ut hereditet eam et benedixit toto ore suo qui creauit uniuersa. 17:4 ‎ Et uidit sarra ismael ludentem cum isac et abraham gaudentem gaudio magno et zelauit ismael et dixit ad abraham: eice ancillam istam et filium eius quia non hereditabit filius ancillae huius cum filio meo isac. 17:5 ‎ Et pessimus uisus est sermo in oculis abraham propter ancillam et propter filium eius ut eiciat illos ab se. 17:6 ‎ Et dixit deus ad abraham: - - -. </span></div>  <div id="license"/></body></html>