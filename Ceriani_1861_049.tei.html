<?xml version="1.0" encoding="UTF-8"?><html><head><title>Digital Edition of Ceriani's Transcription of Latin Moses</title><meta http-equiv="content-type" content="text/html; charset=UTF-8"/><link rel="stylesheet" type="text/css" media="screen, projection" href="../xsl/global.css"/></head><body>  <div class="textpart"><span class="ab">  <div>1861 page 49</div> 42:2 ‎ In terra autem aegypti erant panes quoniarn congregauerat ioseph frumentum terrae septem annorum ubertatis et erat custodiens illud. 42:3 ‎ Et aduenerunt aegyptii ad ioseph ut daret illis escas et aperiens horrea in quibus erant frumenta dedit illis ut manducarent in primo anno quia uendebat illis. 42:4 ‎ Conualuit autem famis in terra canaam ualde et audiuit iacob quod esset frumentum in aegyptum et misit decem filios suos ut acciperent sibi escam et beniamin non transmi- -sit cum eis. Et aduenerunt in aegypto decem filii iacob. 42:5 ‎ Et cognouit eos ioseph. Et ipsi non cognouerunt eum et appellauit eos ioseph dure et dixit eis: explorare terram uenistis et inclusit eos. 42:6 ‎ Et mittens arcessiuit illos et accipiens symeonem ab ipsis ligauit eum et nouem fratres suos demisit. 42:7 ‎ Et impleuit uasa eorum et pecuniam ipsorum reddidit illis. 42:8 ‎ Et mandauit illis de fratre suo iuniore ut adducerent illum. 42:9 ‎ Et ascenderunt filii iacob de terra aegypti et uenerunt in terram canaam et enarrauerunt patri suo quaecumque euenerant eis et quomodo dure locutus est cum eis princeps terrae et detenuit symeonem quousque exhibeamus illi fratrem nostrum beniamin. 42:10 ‎ Et dixit iacob: sine filiis me fecistis. Ioseph non est et symeon non est. Beniamin si acceperitis in me et impletis malitiam uestram. 42:11 ‎ Et dixit: non ibit filius meus uobis cum ne quando infirmetur in uia. Quoniam hos duos peperit mater ipsorum unus periit et hunc si acceperitis et fuerit illi infirmitas aliqua in uia deducetis canos meos cum tristitia in infernum. 42:12 ‎ Dixerunt enim ei quod et pecunia ipsorum reddita esset illis cum uasis ipsorum et timuit cum eis transmittere eum iacob. 42:13 ‎ Famis autem ibat et conualescebat in terra quoniam multi de filiis aegyptiorum custodierunt semina sua in custodia ex quo tamen uiderunt ioseph congregare frumenta et reponere in horrea ut custodirentur in annis famis. 42:14 ‎ Et manducauerunt ea aegyp - - -. </span></div>  <div id="license"/></body></html>