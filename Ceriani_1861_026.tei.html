<?xml version="1.0" encoding="UTF-8"?><html><head><title>Digital Edition of Ceriani's Transcription of Latin Moses</title><meta http-equiv="content-type" content="text/html; charset=UTF-8"/><link rel="stylesheet" type="text/css" media="screen, projection" href="../xsl/global.css"/></head><body>  <div class="textpart"><span class="ab">  <div>1861 page 26</div> -ma te ad me et osculare me. 22:11 ‎ Et adproximans iacob osculatus est eum. Et dixit: benedictus filius meus iacob et omnes filii eius deo excelso in omnibus. Deus det tibi semen ueritatis et de filiis tuis sanctificabis in medio totius terrae. Seruient tibi gentes et adorabunt in conspectu nominis tui omnes populi. 22:12 ‎ Efficere fortis in conspectu hominum et potestatem exerce in omne semen [et. Tunc iustificabuntur uiae tuae et uiae filiorum tuorum ut sint in populum sanctum.] 22:13 ‎ Det tibi deus excelsus omnes benedictiones quas benedixit me et benedixit noe et adam et requiescant in uerticem sanctificationis seminis tui in omni generatione et generatione usque in saeculum. 22:14 ‎ Et mundabit te ab omni inquinamento et iniustitia ut propitius sit omnibus iniustitiis tuis et neglegentiae tuae et confortabit te et benedicet te et hereditabis omnem terram. 22:15 ‎ Et renouauis testamentum eius cum ipso ut sis illi in plebem hereditatis in omnia saecula et ipse erit tibi et semini tuo in deum in ueritate et iustitia omnibus diebus terrae. 22:16 ‎ Et tu nate iacob memento sermonum meorum et custodi praecepta patris tui abraham. Separare a gentibus et noli manducare cum ipsis nec facies secundum operas eorum et non sis illis in sodalem. Quoniam opera ipsorum pollutio et omnis uia ipsorum inmunditia et abominatio et spurcitia. 22:17 ‎ Sacrificant enim mortuis et daemonia adorant et super tumulos manducant et uniuersa opera ipsorum uana et nullius momenti. 22:18 ‎ Et non est illis cor ut recogitent et oculi eorum no*n* uidentes qualia sunt opera ipsorum et quomodo ipsi errent dicentes ligno: tu es deus meus et lapidi: tu es dominus meus et tu liberator et non est illis cor. 22:19 ‎ Et tu nate iacob deus excelsus adiubabit te et deus adae confortabit te et separabit te ab omnibus abominationibus ipsorum et ab om - - -. </span></div>  <div id="license"/></body></html>