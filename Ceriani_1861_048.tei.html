<?xml version="1.0" encoding="UTF-8"?><html><head><title>Digital Edition of Ceriani's Transcription of Latin Moses</title><meta http-equiv="content-type" content="text/html; charset=UTF-8"/><link rel="stylesheet" type="text/css" media="screen, projection" href="../xsl/global.css"/></head><body>  <div class="textpart"><span class="ab">  <div>1861 page 48</div> 41:6 ‎ - - - mar nurrum suam: sede in domo patris tui uidua quousque crescat selon filius meus et dabo te illi in uxorem. 41:7 ‎ Et creuit et non permisit batsuae uxori iuda selon filium suum accipere illam. Et mortua es bethsuae uxor iuda in anno quinto septimanarum huius. 41:8 ‎ Et in anno sexto huius ascendit iudas ut tonderet oues suas in tamnasar et indicatum est tamar: quia ecce socer tuus ascendit ut tondeat oues suas in tamnata. 41:9 ‎ Et abstulit a se uestimenta ui duitatis suae et induit se uestes optimas et ornauit se et sedit secus portam iuxta uiam tamnatae. 41:10 ‎ Et cum aduenisse(n)t iudas inuenit eam et aestimauit eam fornicariam et dixit ad illam: introibo ad te. Illa dixit: intra et introiuit ad eam. 41:11 ‎ Et dixit illi: da mihi mercedem meam. Et dixit ille: non est in manu mea nisi anulus quem habeo in digito meo et munile et baculum qui est in manu mea. 41:12 ‎ Et dixit ad illum: da mihi ea quousque transmittas mercedem meam. Et dixit iudas: transmitto tibi edum. Et dedit ea illi et fuit cum ea et concepit ex eo. 41:13 ‎ Et abiit iudas ad oues 41:14 ‎ et transmisit illi hedum de manu pastoris sui adollam et non inuenit eam. Et interrogauit uiros loci illius dicens: ubi est fornicaria illa quae erat hic. Et dixerunt illi: non est hic fornicaria nobis cum. 41:15 ‎ Et ille reuertens indicauit iudae dicens: non inueni illam sed et interrogaui uiros loci illius et dixerunt non esse in illo loco fornicariam. Et dixit iudas: habeat illa sed ne forte deridat nos. 41:16 ‎ Et cum facti fuissent illi menses tres apparuit quod haberet in utero et indicauerunt iudae dicentes: ecce thamar nurus tua in utero habet. 41:17 ‎ Et aduenit iudas in domum patris eius et dixit patri suo et fratribus eius: producite illarn foras et conburatur igne quoniam fecit inmunditiam in istrahel. 41:18 ‎ Et factum est cum produceretur ut arderet transmisit socero suo anulum et munilem et uirgam et dixit: cognosce cuius sunt haec ex ipso ego in utero habeo. 41:19 ‎ Et - - -. </span></div>  <div id="license"/></body></html>